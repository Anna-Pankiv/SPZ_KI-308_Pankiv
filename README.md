Програма для автоматизованого резервного копіювання даних

Цей репозиторій містить програму для автоматизованого резервного копіювання даних на комп’ютері. Програма має простий графічний      інтерфейс, створений за допомогою бібліотеки CustomTkinter, і не вимагає встановлення. Вона призначена для збереження важливих       файлів та їх швидкого відновлення у разі втрати, забезпечуючи зручність і безпеку для користувачів без технічних знань.

Основні функції
a) Створення та збереження резервної копії вибраних файлів та папок
Опис до реалізації: Функція дозволить користувачу вибирати файли та папки для створення резервної копії, яка зберігатиметься у                           форматі архіву.

Після реалізації: Функція реалізована через метод create_backup класу BackupManager. Користувач через графічний інтерфейс обирає                       файли або папки, які архівуються у форматі ZIP із часовою міткою в назві (наприклад, backup_20250521_013300.zip) у                   директорії backups. Підтримується збереження структури директорій, а також опціональне шифрування. Усі операції                      логуються у файл backup.log.

b) Шифрування резервної копії
Опис до реалізації: Резервні копії захищатимуться шифруванням для забезпечення безпеки даних.

Після реалізації: Шифрування реалізовано через клас Encryptor із використанням бібліотеки cryptography (алгоритм Fernet). Ключ                         шифрування генерується з пароля користувача (мін. 8 символів) та випадкової солі (salt), яка зберігається в архіві                   як salt.bin. Методи encrypt_file і decrypt_file шифрують файли перед архівацією та розшифровують їх під час                          відновлення.

c) Відновлення даних з резервної копії
Опис до реалізації: Функція дозволить відновлювати дані з резервної копії у вказану директорію.

Після реалізації: Відновлення реалізовано через метод restore_backup класу BackupManager. Користувач обирає архів зі списку та                         директорію для відновлення через інтерфейс. Перед розпакуванням перевіряється цілісність архіву (SHA-256), а для                     зашифрованих копій потрібен пароль. Файли відновлюються із збереженням структури директорій.

d) Автоматизація резервного копіювання за розкладом
Опис до реалізації: Програма зможе автоматично створювати резервні копії за заданим розкладом.

Після реалізації: Автоматизація реалізована через клас PythonScheduler із використанням бібліотеки schedule. Користувач налаштовує                     розклад (щоденно, щотижня, щомісяця) через інтерфейс, а завдання виконується у фоновому потоці. Заплановані копії                    можуть бути зашифрованими, а статус розкладу відображається в реальному часі.

e) Видалення старих копій для звільнення місця
Опис до реалізації: Функція автоматично видалятиме старі копії для економії дискового простору.

Після реалізації: Реалізовано через метод clean_old_backups класу BackupManager. Користувач задає максимальну кількість копій (за                      замовчуванням 5) і період зберігання (1 день, 1 тиждень, 1 місяць). Застарілі архіви видаляються автоматично, а                      файл контрольних сум (checksums.json) оновлюється. Операції логуються.

f) Перевірка цілісності резервних копій
Опис до реалізації: Програма перевірятиме цілісність архівів для виявлення пошкоджень.

Після реалізації: Перевірка реалізована через методи verify_checksum і calculate_checksum класу BackupManager. Під час створення                       архіву обчислюється контрольна сума (SHA-256), яка порівнюється з поточною під час перевірки. Результат                              відображається в інтерфейсі, а дії логуються.

g) Створення звітів про виконання операцій
Опис до реалізації: Користувач зможе створювати звіти з історії операцій.

Після реалізації: Реалізовано через метод export_report класу LogManager. Користувач обирає шлях для збереження, після чого вміст                      файлу backup.log експортується у текстовий файл. Успішність операції підтверджується повідомленням у графічному                      інтерфейсі.

h) Можливість перегляду журналу операцій
Опис до реалізації: Функція дозволить переглядати журнал виконаних операцій.

Після реалізації: Реалізовано через метод view_logs класу UIManager. Журнал (backup.log) відображається у текстовому вікні                             графічного інтерфейсу. Редагування тексту заборонено, що забезпечує цілісність даних.
